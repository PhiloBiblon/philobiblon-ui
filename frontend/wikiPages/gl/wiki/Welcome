<h1>Benvido</h1>

<div class="content">

<p>Está vostede na páxina web de PhiloBiblon, unha base de datos bio-bibliográficos gratuíta de textos escritos nas diferentes linguas románicas da Península Ibérica durante a Idade Media e o inicio do Renacemento.</p>

<p>Unha procura en <a href="gl/search/texid/query">Obra</a> fornécenos unha lista de rexistros que conteñen os termos incluídos na procura.

Prema na obra que lle interesa e obterá unha lista dos seus testemuños presentados en orde cronolóxica.

Cada un dos testemuños está vinculado co manuscrito ou coa edición impresa que o contén.</p>

<p>Unha procura en <a href="gl/search/manid/query">MsEd</a> fornécenos unha lista de rexistros que conteñen os termos incluídos na procura.

Prema no manuscrito ou na edición impresa que lle interesa e accederá a unha descrición externa do exemplar, seguida dunha descrición do seu contido,

coas diversas obras que transmite o exemplar ordenadas segundo a súa aparición en el volumen.</p>

<p>PhiloBiblon, que toma o seu nome da descrición dunha biblioteca ideal feita polo británico Richard de Bury no século XIV, está constituída por un corpus de datos catalogados polo Proxecto PhiloBiblon: as fontes en lingua romance da cultura ibérica do Medievo e do inicio do Renacemento. Mais, ao referírmonos a PhiloBiblon, referímonos tamén ao sistema de xestión do banco de datos bio-bibliográfico organizado para clasificar as fontes primarias manuscritas e impresas, os textos que estas conteñen, os individuos involucrados no proceso de produción e de transmisión destas fontes e textos, e as bibliotecas en que se encontran, contemplando, ademais, a bibliografía secundaria máis relevante e os ficheiros xerais relativos a persoas, lugares e institucións.</p>

<p>Para estar ao corrente das últimas novidades, consulte <b>PhiloBLOG</b>, na parte esquerda da página, ou siga PhiloBiblon en <b>Facebook</b>

ou <b>Twitter.</b></p>

<p>PhiloBiblon está constituída por catro bibliografías diferentes, cada unha delas coa súa propia páxina web:</p>

<p><a href="gl/wiki/Beta"><b>BETA</b></a> / Bibliografía Española de Textos Antiguos<br>

Textos medievais casteláns</p>

<p><a href="gl/wiki/Bipa"><b>BIPA</b></a> / Bibliografía de la Poesía Áurea<br>

Poesia castelá do Século de Ouro</p>

<p><a href="gl/wiki/Bitagap"><b>BITAGAP</b></a> / Bibliografia de Textos Antigos Galegos e Portugueses<br>

Textos medievais galegos, galego-portugueses e portugueses</p>

<p><a href="gl/wiki/Biteca"><b>BITECA</b></a> / Bibliografia de Textos Antics Catalans, Valencians i Balears<br>

Textos medievais en catalán</p>

<p>A busca en PhiloBiblon pode facerse a través de</p>

<p>

<a href="wiki/Search">PhiloBiblon Search Engine</a><br>

<a href="es/wiki/Search">Máquina de búsqueda de PhiloBiblon</a> (en español)<br>

<a href="ca/wiki/Search">Motor / Eina de recerca de PhiloBiblon</a> (en català)<br>

<a href="gl/wiki/Search">Ferramento de busca de PhiloBiblon</a> (en galego)<br>

<a href="pt/wiki/Search">Ferramenta de busca de PhiloBiblon</a> (em português)

</p>

<p>

<a href="wiki/Help">Help</a>: Please read before beginning initial search <br>

<a href="es/wiki/Help">Ayuda</a>: Por favor, lea antes de comenzar su búsqueda inicial <br>

<a href="ca/wiki/Help">Ajuda</a>: Sisplau, llegiu abans de començar la recerca inicial<br>

<a href="gl/wiki/Help">Axuda</a>: Por favor, léaa antes de comezar a busca<br>

<a href="pt/wiki/Help">Ajuda</a>: Por favor, leia antes de iniciar a pesquisa

</p>

<p>É un pracer recoñecer o apoio económico obtido do National Endowment for the Humanities (NEH), organismo que, a través das súas subvencións (PM-5008-07 [2007 - 2010] e PW-51633-14 [2014 - 2015]), nos permitiu mellorar o acceso web aos datos das bibliografías que constitúen PhiloBiblon. Ademais do acceso ás descricións dos manuscritos e das primeiras edicións impresas, que xa existía, o novo sitio web ofrece agora acceso a bibliotecas, textos e testemuños, a datos biográficos e a referencias secundarias, entre outras melloras.</p>

<p>Prácenos anunciar que a Universitat Pompeu Fabra (Barcelona) creou un sitio espello para PhiloBiblon: <a href="https://philobiblon.upf.edu/">PhiloBiblon Universitat Pompeu Fabra</a>.</p><p></p>

<p>Proporcionáronnos axudas adicionais para este proxecto a Gladys Krieble Delmas Foundation, a L.J. Skaggs and Mary Skaggs Foundation, a Andrew W. Mellon Foundation, a Fundación Ignacio Larramendi e a Pinetree Foundation.</p>

<p>A <a href="gl/wiki/Resources">Listaxe de Recursos</a> de PhiloBiblon ofrece hiperenlaces a páxinas web que conteñen información relevante no que respecta ás bibliografías, mais tamén información xenérica sobre os estudos medievais ibéricos.</p>

</div>